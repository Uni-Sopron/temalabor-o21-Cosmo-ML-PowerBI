# Bevezetés

A vállalati adatvizualizáció és -elemzés területének egyik kimagasló megoldása a [Microsoft Power BI](https://powerbi.microsoft.com/hu-hu), ami a 2021-es évben is nagy népszerűségnek örvendett.

![Power BI in 2021](../../Temalabor_temp/images/Power_BI_2021.PNG 'Power Bi 2021-ben az adatvizualizációs szoftverek körében')

Ábra: 2021 adatvizualizációs szoftverei - Forrás: [Capterra](https://www.capterra.com/data-visualization-software/#shortlist)

Szintén jelentős, hogy a mesterséges intelligencia [egyre több területen](https://techvidvan.com/tutorials/artificial-intelligence-applications/) jelenik meg és kerül alkalmazásra, ami alól az üzleti alkalmazás sem kivétel. Az [IBM Global AI Adoption Index 2021](https://filecache.mediaroom.com/mr5mr_ibmnewsroom/191468/IBM%27s%20Global%20AI%20Adoption%20Index%202021_Executive-Summary.pdf)-e szerint a cégek háromnegyede használja a mestersége intelligencia által nyújtott megoldásokat (31%) vagy éppen azok használatának megismerésével foglalkozik (43%).

Éppen emiatt egy potenciális lehetőség a kettő ötvözése: egy olyan megoldás, amely a Power BI által nyújtott adatelemzéseket és -vizualizációkat képes támogatni egy AI modell segítségével. Munkánk célja ennek feltérképezése és a potenciális lehetőségek összehasonlítása. A kutatás elsősorban a beépített lehetőségekre és külső, alternatív szkript megoldásokra fókuszál. Ehhez csapatunk a built-in AutoML megoldást, továbbá az R és Python nyelvet és az azokhoz tartozó külső könyvtárakat használta fel. Minden egyes rész magába foglalja a vizsgált módszert, annak követelményeit, probémáit, megoldásait és eredményét.

Csoportunk három főből áll:

- Békési Andor, aki az AutoML lehetőségeit vizsgálta,
- Janoschek Balázs, aki az R szkriptek és Power BI összeköthetőségét vizsgálta,
- Kakas Ádám, aki a Python és Power BI összeköthetőségét vizsgálta.

A Machine Learning modelljeink osztályozási (classification) és előrejelzési (forecast) feladatokat látnak el, mindazonáltal csak a különböző AI megoldások megvalósíthatóságát kívánjuk velük demonstrálni, így mélységében nem merülünk bele a statisztika és gépi tanulás tudományaiba.

A feladatunk alapját a [COSMO CONSULT Kft.](https://www.cosmoconsult.hu/) fejlesztőmérnökei hívták életre, akik szintén a mesterséges intelligencia és Power BI ötvözését fontolgatják, amihez szeretnének egy átfogó képet kapni a potenciális lehetőségekről.

Dokumentációnk kitér:

1. a problémára és annak kontextusára,
2. technikai követelményekre,
3. a feladatok felosztására és a munkamenetre,
4. valamennyi felhasznált technológiára és Tech Stack-re,
5. a kutatómunka eredményeire.
